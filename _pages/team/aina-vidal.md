---
layout: single
permalink: "/team/aina-vidal/"
sidebar:
        nav: "foo"
person_profile: true
person: Aina Vidal Pérez
---

Llicenciada en Filologia Hispànica per la Universitat de València. Ha cursat el Màster d’Humanitats: art, literatura i cultura contemporànies de la Universitat Oberta de Catalunya, aprovat amb un TFM sobre memòria i espai en la narrativa de Rafael Chirbes.

Actualment es troba realitzant una tesi doctoral dedicada a les representacions literàries de la costa mediterrània en l’era global, titulada “Mediterrani global. Representacions del litoral en crisi en la novel·la del segle XXI”. L’estudi se situa en el nou marc dels estudis literaris globals i té la voluntat de contribuir a les recents investigacions sobre novel·la i a la creixent discussió en l’àmbit de les representacions espacials i l’ecocrítica.
